---
title: תולדות משפחת שור סרנדוק
date: 2024-08-30T14:34:39+03:00
draft: false
---
## הרקע

בימי הזעם העוברים עלינו מאז הטבח של ה-7 באוקטובר, החלטתי להסיח את דעתי עם תחביב חדש, גנאלוגיה. ועוד החלטתי לתעד את העדויות, הראיות והסיפורים שקבלתי ומצאתי על משפחת שור/סרנדוק כדי שמשפחתי וילדיי יוכלו לקבל את פירות המחקר שלי כשולחן הערוך לפניהם.
### השם סרנדוק (САРАНДУК) ותולדות המשפחה 
השם משפחה סרנדוק מופיעה לראשונה ב[Ukrainian Revision Lists](https://www.jewishgen.org/databases/ukraine/revision.html)  (שהיו כמין מפקד האוכלוסין של הצאר הרוסי) במאה ה18. המקור למפקד הזה הוא האירגון [JewishGen](https://jewishgen.org). המקור לשם סרנדוק איננה ברורה. השם סרנדוק לא היתה חביבה על המשפחה - לכן, בבואם לאמריקה כולם שינו אותה. 
הדודה של אבי, דודה רות (מנדליק), סיפרה לי שהיא פעם שאלה את אביה, Samuel Oscar Shore (אשר שור), למה הם שינו את שמם - והוא ענה לה שזה ״השם שכינו אותנו הרוסיים הארורים״.

אמנם סוף השם duk או chuk בשמות אוקראיניים המופיעה בשם סרנדוק משמשת בדרך כלל כפטרונימית, מטרונימית או מדי פעם כטופונימית.

מקור המשפחה וייחוסו גם כן לא ידועה בהחלט, אבל יש ספקולציות. אבי ומורי ר׳ חיים מאיר (סקוט) שור שליט״א מעיד ששמע מהסבא שלו, Samuel Oscar Shore  (אשר שור), שאנחנו בני משפחה של ה״עילוי מפולטבה״ שהוא הרב יואל שורין זצ״ל - תלמידו של הנצי״ב מוואלזין, כיהן כראש ישיבת תורה אור (זעוויל). הרב שורין זצ״ל (העלוי) העיד שהם ״שורין״ הוא שיבוש של שרה׳ס - שהוא מצאציו של הרב לייב שרה׳ס זצ״ל - תלמידו המסתורי של הבעש״ט. יש לציין  שאנחנו בהחלט לא _צאציו_ של העילוי מפולטובה - שהיה פחות או יותר בן דורו של שמריה שור (הראשון). גם יש לציין שהאבא שלי לא ידע מי זה ״העילוי מפולטבה״ וקצת מפתיע שאשר שור, שלא היה שומר שבת, ידע מדמותו של העילוי מפולטבה - שכנראה רק היה מפורסם בעולם התורה. בגין זאת, אבי טוען שהשם Saranduk היא מטרונימית (על שם האם)  לזה שאנחנו צאציו של שרה (כר׳ לייב שרה׳ס הנקרא על שם אמו הצדקת).

יש גם לציין שעל הצד שהוא טופונימית - היתה קהילה עתיקה של יהודים בעיר **סרנדה** שבמדינת אלבניה.
### בענייני יוחסין - האם משפחת שור הם לויים?
לעמת זאת, בן דודו של אבי, הרב שמריה שור שליט״א, טוען ששמע מקרוב שקוראים לו Uncle Bill שאנחנו לויים - ואם כן - הרי הרב לייב זצ״ל היה מגזע המהר״ל מפראג זצ״ל - ולא מגזע הלויים. גם לא ברור לי מי הוא Uncle Bill כי הר׳ שמריה לא רשם ברשימותיו מתי ואיפה היתה השיחה הזו.  

מפני שלגבי הייחוס של לויים יש כמה נפק״מ להלכה לענין פדיון הבן, מעשרות וכו׳ - לפני מספר שנים, כשלמדתי בישיבת מיר בירושלים, שאלתי את הרב נחום אייזנשטיין שליט״א מרמת אשכול, שידוע שהרב יוסף שלום אלישיב זצ״ל סמך עליו לעניני יוחסין וגיור, והוא השיב לי **שאין לנו להתנהג כלויים**. (גם פסק שאם משהו כבר נוהג כלוי לעניני עליות ונטילת ידיים לכהנים, ובוש לשנות, שמותר לו להמשיך, אך יפדה  את בנו הבכור מחמת הספק.) לעומת זאת, הרב שמריה קיבל פסק אחרת - רשום ברשימותיו כ״רב אורתודוקסי בבוסטון״ - שהעדות של הUncle Bill הזה נחשב כמסיח מפי תומו **ואפשר לסמוך עליו להתנהג כלויים**. נהרא נהרא ופשטיה ותשבי יתרץ קושיות ואבעיות :)

למרות זאת, באמת חבל לי שלא רשם את שמו שם הרב האורתודוקסי הזה - כי באותו תקופה בבוסטון היו גם גאוני עולם כמו הרב יוסף דב סולובציק זצ״ל מבריסק והרב שלמה מרגלית זצ״ל מנוברדהיק, וגם כמה רבנים אורתודוקסים שהיו ממש קל שבקלים. פעם שאלתי אותו אודות זהותו של Uncle Bill וגם אודות הרב האורתודוקסי הזה והשיב לי שהיה לפני המון זמן ואינו זוכר.
### חיים הערש ושרה סרנדוק
נתחיל מהדורות שעברו מאוקראינה (שהייתה אז תחת שלטון רוסית) לאמריקה. הראשון שבהם הוא חיים צבי (הירש) שור / סרנדוק, ואשתו שרה מאמורובסקי. חיים הירש נולד בשנת 1849 בעיר טולנה להוריו ,[[Avraham and Khaya Saranduk]] אברהם וחיה סרנדוק. ידוע עליו שהיה לו אחות גדולה נקראת בשם [[מלכה סרנדוק]] ואח קטן בשם [[Moshe Yankel]] (משה יעקב *יאנקעל*). אנחנו יודעים זאת ממסמכים הנקראים בשם ה[[Ukrainian Revision Lists]].

![[census.jpg]]
> תמונה של הרשימה של סרנדוק משנת 1858
